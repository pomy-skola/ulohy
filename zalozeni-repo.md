# Založení repozitáře

*odhadovaný čas: ~25 min. + přečtení zadání*

Založíte repozitář na portále Github, pod vlastním účtem.

Repozitář bude spravovat skripty psané v jazyce Python, proto je vhodné předem nastavit soubor `.gitignore` s typickými hodnotami právě pro Python.

Součástí repozitáře bude `README.md`, kde bude uveden popis toho, co se v repozitáři nachází, jeho účel a případně další informace, které pomohou rychlé orientaci.

Repozitář se ovšem nezakládá "jen tak", zpravidla už víte, k čemu bude sloužit. Tento repozitář bude obsahovat ukázkovou aplikaci postavenou na frameworku [Flask](https://flask.palletsprojects.com/).

V souboru `README.md` nebo jiném souboru bude uveden postup, jak aplikaci spustit. Tzn. včetně prerekvizit toho, co je např. potřeba mít dopředu nainstalováno.
